# -*- mode: mandoku-view; -*-
#+TITLE: 端平詩雋
#+DATE: 2015-08-25 00:06:23.091584
#+PROPERTY: ID KR4d0369
#+PROPERTY: BASEEDITION WYG    
#+PROPERTY: JUAN 提要
<pb:KR4d0369_WYG_000-1a>¶
欽定四庫全書　　　　集部四¶
　端平詩雋　　　　　　　别集類三(宋/)¶
　　提要¶
　　　　(臣/)等謹案端平詩雋四巻宋周弼撰弼字伯¶
　　　　弜汶陽人所選三體唐詩黄虞稷千頃堂書¶
　　　　目載之乃稱為新建人洪武間以明經官訓¶
　　　　導考是編前有寶祐丁已菏澤李龏序稱與¶
　　　　弼同庚生同寓里相與論詩三十餘年嘗手¶
<pb:KR4d0369_WYG_000-1b>¶
　　　　刋端平集十二巻行於世又稱弼十七八時¶
　　　　即博聞强記侍乃翁晉仙已好吟洎長而四¶
　　　　十年間宦遊呉楚江漢又稱弼名振江湖人¶
　　　　皆爭先求市但巻帙中有晚學未能曉者多¶
　　　　恐有不行之弊兹摘其坦然者兼集外所得¶
　　　　者二百餘首目曰端平詩雋俾續芸陳君書¶
　　　　塾入梓流行而末有伯弜平生心不下人今¶
　　　　隔九原閲予此選必不以予為謬云云然則¶
<pb:KR4d0369_WYG_000-2a>¶
　　　　寶祐丁已以前弼卒乆矣安得明初為學官¶
　　　　且與龏同里亦不得為新建人虞禝所云誤¶
　　　　也此本有臨安府棚北街陳解元書籍舖印¶
　　　　行字葢猶自宋本録出其詩風格未髙不外¶
　　　　宋末江湖一派而時時出入晚唐尚無當時¶
　　　　粗獷之習一邱一壑亦頗有小小佳致也乾¶
　　　　隆四十五年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4d0369_WYG_000-2b>¶
　　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR4d0369_WYG_000-3a>¶
端平詩雋序¶
汶陽周伯弜與予同庚生同寓里相與徃來論詩三十¶
餘年嘗手刋端平集十二巻行於世伯弜十七八時即¶
博聞强記侍乃翁晉僊已好吟洎長而四十年間宦游¶
呉楚江漢足跡所到所作於七國兩漢三國六朝隋唐¶
之體靡不該備聲騰名振江湖人皆爭先求市但巻帙¶
中有晚學未能曉者稍多予恐有不行之弊兹於古體¶
歌詩五言律七言律并五七言絶句摘其坦然者兼集¶
<pb:KR4d0369_WYG_000-3b>¶
外所得者近二百首目曰端平詩雋俾萬人海中續芸¶
陳君書塾入梓流行庶使同好者便於看誦吾伯弜平¶
生心不下人今隔九原閲予此選必不以予為謬寶祐¶
丁已冬至日菏澤李龏和父述¶
